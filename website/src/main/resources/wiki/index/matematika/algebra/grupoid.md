## Grupoid

### Definice

Grupoid (magma) je jednoduchá matematická struktura, složená z tzv. **nosné množiny** a jedné **binární operace**. Aby se tato dvojice mohla nazývat grupoidem, musí být nosná [množina](wiki/mnozina) na tuto [operaci](wiki/zobrazeni) **uzavřena**, což znamená, že všechny možné argumenty i výsledky operace musí náležet do nosné množiny.

Grupoid s nosnou množinou *A* a binární operací € \circ € se značí jako € (A, \circ) €, kde € \circ : A \times A \to A €. Nosná množina *A* může být teoreticky i prázdná, ale taková struktura je k ničemu.

Grupoid se nazývá **komutativní**, právě když je operace € \circ € komutativní (tedy nezáleží na pořadí operandů).

Grupoid, jehož operace zachovává **zákon asociativity**, se nazývá [pologrupa](wiki/pologrupa).

### Příklady

Příkladem grupoidu je například množina přirozených čísel spolu s operací sčítání € (N, +) € nebo množina celých čísel spolu s operací odčítání € (Z, -) €. Množina celých čísel spolu s operací děleno € (Z, /) € grupoidem není, protože celá čísla nejsou na operaci dělení uzavřená (mohou vznikat i čísla racionální).

### Reference

- předmět X01AVT na FEL ČVUT