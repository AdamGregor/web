## Těleso

Nechť € (A,+,\times,0,1) € je [okruh](wiki/okruh), kde *0* je neutrální prvek [grupy](wiki/grupa) € (A,+) € a trojice€ (A,\times,1) € je [monoid](wiki/monoid) s neutrálním prvkem *1*. Těleso je takový okruh € (A,+,\times,0,1) €, ve kterém je každý prvek nosné [množiny](wiki/mnozina) *A* kromě prvku *0* invertibilní v monoidu € (A, \times) € a prvek *1* není roven prvku *0*. Z toho vyplývá, že každé těleso má nejméně dva prvky, které se obvykle značí již zmíněnými symboly *0* a *1*.

Jsou-li obě operace komutativní, výsledná struktura se nazývá **komutativní těleso**.

### Příklady

Tělesem jsou například reálná čísla spolu s operacemi sčítání a násobení € (\mathbb{R},+,\cdot) €. Jako další příklad lze uvést množinu zbytkových tříd modulo *p*, kde *p* je prvočíslo, spolu s operacemi sčítání a násobení € (\mathbb{Z}_p,+,\cdot) €.

### Reference

- předmět X01AVT na FEL ČVUT